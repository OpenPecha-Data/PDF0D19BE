(3) sdom la |dbyar gnas rjes su gnaṅ ba daṅ ||’char kar ’gro ba dag daṅ ni ||bya ba la ni źag
bdun daṅ ||’gro bya ci źig bya ba’o ||

saṅs rgyas bcom ldan ’das mñan yod na rgyal bu rgyal byed kyi tshal mgon med zas sbyin gyi kun
dga’ ra bar dbyar (4) bźugs par źal gyis bźes so ||

de’i tshe dge sloṅ dag dbyar gyi naṅ logs su ljoṅs rgyu źiṅ doṅ ṅo || de dag dbyar gyi naṅ logs
su ljoṅs rgyu źiṅ doṅ pa dag mi sped ciṅ ma bsruṅs la ma sbas par gyur pa dag la mu stegs
can rnams śes ldan dag śākya ’i (5) bu’i dge sbyoṅ ’di dag ni srog gcod pa yin te | srog
gcod pa las ma log | rnam par ma log | phyir ma log pa ’di dag dbyar gyi naṅ logs su ljoṅs
rgyu źiṅ ’doṅ ste | dbyar gyi naṅ logs su ljoṅs rgyu źiṅ ’doṅ ba na srog chags phra mo
daṅ śin tu phra mo maṅ (6) po’i tshogs rnams brdzis nas srog daṅ bral bar byas so || re źig
bye’u khug rta yaṅ dbyar zla ba bźi raṅ gi tshaṅ na źum źum por byas | kun tu źum źum por
byas nas bskums śiṅ bskums nas ’dug na | dge sbyoṅ mgo reg ’di dag ni khas len pa tsam
yaṅ (7) mi śes na | dge sbyoṅ mgo reg ’di dag la bsod sñoms sbyin pa daṅ de la bya bar sems
pa lta su źig yod ces smod par byed | ’phya bar byed | kha zer par byed pa’i skabs de bcom
ldan ’das la dge sloṅ rnams kyis gsol ba daṅ |

bcom ldan ’das kyis bka’ stsal (238a1) pa | de lta bas na rjes su gnaṅ ste | dge sloṅ gis dbyar
gnas par dam bca’ bar bya’o ||

bcom ldan ’das kyis dge sloṅ gis dbyaṅ gnas par dam bca’ bar bya’o źes gsuṅs pa dge sloṅ rnams
kyis ji ltar gnas par dam bca’ (2) pa ma śes nas |

bcom ldan ’das kyis bka’ stsal pa | de ñid kyi dbyar zla ’briṅ po tshes bco lṅa la gtsug lag
khaṅ chag chag bya’o || phyag dar bya’o || ba’i lci ba sar pa’i byug pas byug par bya’o ||
gnas mal thams cad gcig tu bsag par bya ste | (3) chuṅ du na rkaṅ pa bkru ba’i chol zaṅs
kyaṅ mi sba’o ||

de’i ’og tu gnas mal stobs pa’i dge sloṅ bsko bar bya ste |

chos lṅa daṅ ldan pa’i dge sloṅ gnas mal stobs par ma bskos pa ni bsko bar mi bya’o || bskos
pa ni dbyuṅ bar bya’o ||lṅa gaṅ źe na | ’dun (4) pas ’gro ba daṅ | źe sdaṅ gis ’gro ba daṅ
| gti mug gis ’gro ba daṅ | ’jigs pas ’gro ba daṅ | gnas mal bstabs pa daṅ ma bstabs pa
mi śes pa ste |chos ’di lṅa daṅ ldan pa’i dge sloṅ gnas mal stobs par ma bskos pa ni bsko
bar mi bya’o || (5) bskos pa ni dbyuṅ bar bya’o ||

chos lṅa daṅ ldan pa’i dge sloṅ gnas mal stobs par ma bskos pa ni bsko bar bya’o || bskos pa
ni dbyuṅ bar mi bya’o ||lṅa gaṅ źe na | ’dun pas mi ’gro ba daṅ | źe sdaṅ gis mi ’gro ba
daṅ | gti mug gis mi ’gro ba (6) daṅ | ’jigs pas mi ’gro ba daṅ | gnas mal bstabs pa daṅ ma
bstabs pa śes pa ste |chos ’di lṅa daṅ ldan pa’i dge sloṅ gnas mal stobs par ma bskos pa
ni bsko bar bya’o || bskos pa ni dbyuṅ bar mi bya’o ||

bsko ba ni ’di ltar bya ste | gnas mal (7) gśam pa byas la gaṇ+ḍī brduṅs te | dge sloṅ rnams
la dris pa’i lan gyis yaṅ dag par bsgo la | dge ’dun thams cad ’dug ciṅ mthun par gyur pa
daṅ de źig daṅ por spro bar bya ste | miṅ ’di źes bya ba khyod dge ’dun la dbyar gyi gnas
mal stobs par spro ’am (238b1) des spro’o źes brjod par bya’o ||

de’i ’og tu dge sloṅ gcig gis gsol ba byas te las bya’o ||

dge ’dun btsun pa rnams gsan du gsol | gnas mal stobs pa’i dge sloṅ miṅ ’di źes bgyi ba dge
’dun la dbyar gyi gnas mal stobs par spro na gal te dge (2) ’dun gyi dus la bab ciṅ bzod na
| dge ’dun gyis gnaṅ bar mdzod cig daṅ | dge ’dun gyis miṅ ’di źes bgyi ba dge ’dun la gnas
mal stobs par bsko ste | gnas mal stobs pa miṅ ’di źes bgyi ba dge ’dun la dbyar gyi gnas
mal stobs so || (3) ’di ni gsol ba’o ||

las ni ’di ltar bya ste | dge ’dun btsun pa rnams gsan du gsol | gnas mal stobs pa dge sloṅ
miṅ ’di źes bgyi ba dge ’dun la dbyar gyi gnas mal stobs par spro nas | miṅ ’di źes bgyi ba
’di dge ’dun la gnas mal (4) stobs par bsko ste | gnas mal stobs pa miṅ ’di źes bgyi ba
’di dge ’dun la dbyar gyi gnas mal stobs par bgyid kyis | tshe daṅ ldan pa dag las gaṅ dag
miṅ ’di źes bgyi ba gnas mal stobs par bsko bar bzod pa de dag ni caṅ ma gsuṅ śig | gaṅ (5)
dag mi bzod pa de dag ni gzuṅ śig | dge ’dun gyis bzod ciṅ gnas nas dge ’dun gyis dge sloṅ
miṅ ’di źes bgyi ba dge ’dun la gsan mal stobs par bsko ste | ’di ltar caṅ mi gsuṅs pas
de de bźin du ’dzin to ||

ṅas gnas mal stobs pa’i dge (6) sloṅ gi kun tu spyod pa’i chos bca’ bar bya ste |

gnas mal stobs pa’i dge sloṅ gis dge ’dun gyi ched du tshul śiṅ rnams yon po ma yin pa daṅ |
’khyor po ma yin pa daṅ | kyar khyor ma yin pa daṅ | dri źim po daṅ | reg na bde bar ’gyur
bar bstar bar bya’o ||

de’i (7) ’og tu naṅ par sṅar laṅs te gnas mal bśam pa byas la gaṇ+ḍī brduṅs nas dge sloṅ rnams
la dris pa’i lan gyis yaṅ dag par bsgo la | dge ’dun thams cad ’dug ciṅ mthun par gyur
pa daṅ dge sloṅ gnas mal stobs tshol śiṅ dri źim pos bskus te || sprog ma’i (239a1) naṅ du
ras dkar po btiṅ ba’i steṅ du bźag nas rgan rims kyi mthar gźag par bya’o ||

de’i ’og tu khrims su bca’ ba dag brjod par bya ste | dge ’dun btsun pa rnams gsan du gsol |
gnas ’dir khrims su bca’ ba ’di daṅ ’di dag mchis (2) kyis | tshe daṅ ldan pa khyed cag las
gaṅ khrims su bca’ la ’di daṅ ’dis dbyar gnas par dam bca’ bar spros de ni tshul śiṅ loṅ
śig | khyed cag las dge sloṅ sus kyaṅ dbyar gyi naṅ logs su dge sloṅ la gleṅ bar mi bya
| dran par mi bya’o || khyed (3) cag las su yaṅ ruṅ ’ga’ źig cuṅ zad śes na de da smros śig
| phyis dbyar gyi naṅ logs su ma gleṅ śig | khyed cag las sus dbyar gyi naṅ logs su gleṅ
bar gyur na | de dge ’dun gyis phyis brtag par dgoṅs so ||

de’i ’og tu gnas mal stobs (4) pa’i dge sloṅ gis tshul śiṅ brim par bya ste | je thog mar ston
pa’i tshul śiṅ blaṅ bar bya’o || de’i ’og tu dge ’dun gyi gnas brtan gyis stan gyi steṅ
nas spags te | tshul śiṅ blaṅs la dal gyis gźag par bya ste | dge ’dun gsar bu rnams kyi
bar bu (5) yaṅ de bźin du bya’o || dge tshul rnams kyi tshul śiṅ ni slob dpon nam | mkhan
pos blaṅ bar bya’o || de’i ’og tu gnas sruṅ rnams kyis yaṅ blaṅ bar bya’o || de’i ’og tu bgraṅs
te gnas ’dir dge sloṅ ’di sñed cig gis tshul śiṅ blaṅs so źes smros (6) śig |

de’i ’og tu gnas mal stobs pa’i dge sloṅ gis lde mig daṅ | lde mig kyog po dag blaṅs la dge
’dun gyi gnas brtan gyi mdun du ’dug ste | gnas brtan gnas khaṅ che ge mo ni rñed pa daṅ bcas
pa | gos daṅ bcas pa lags kyis bźes śig (7) ces brjod par bya’o || gal te blaṅs na dge
’dun gyi gnas brtan gyi gnas khaṅ gaṅ yin pa de gnas brtan gñis pa la sbyin par bya’o ||
gnas pa rtan gñis pa’i gnas khaṅ gaṅ yin pa de gnas brtan gsum pa la sbyin par bya ste | dge
’dun gsar bu’i (239b1) par du yaṅ de bźin du bya’o ||

gal te dge ’dun gyi gnas brtan gyis ma blaṅs na gnas brtan gñis pa la sbyin par bya’o || gal
te gnas brtan gñis pas ma blaṅs na gnas brtan gsum pa la sbyin par bya’o || gal te gnas brtan
gsum pas blaṅs pa (2) la dge ’dun gyi gnas brtan sloṅ na tshig daṅ po la sbyin par mi
bya’o || tshig gñis pa la yaṅ sbyin par mi bya’o || tshig gsum pa la sbyin par bya sto |
dge ’dun gyi gnas brtan gyis ’dul ba daṅ ’gal ba’i ñes byas kyi ltuṅ ba bśags par bya’o ||
dge ’dun (3) gsar bu’i bar du de bźin du blaṅs pa la | gal te dge ’dun gsar bu gasumana pa
sloṅ na tshig daṅ po la sbyin par mi bya’o || tshig gñis pa la yaṅ sbyin par mi bya’o ||
tshig gsum pa la sbyin par bya ste | dge ’dun gsar bu gsum pas kyaṅ ’dul ba daṅ ’gal ba’i
(4) ñes byas kyi ltuṅ ba bśags par bya’o ||

dge sloṅ rnams kyis gnas khaṅ thams cad bgos pa daṅ glo bur du lhags pa’i dge sloṅ rnams phoṅs
par gyur nas | bcom ldan ’das kyis bka’ stsal pa | glo bur du lhags pa’i dge sloṅ rnams
kyi phyir ma bgos pa’i (5) gnas gcig gźag par bya’o ||

dge sloṅ rnams kyis sgo khaṅ yaṅ bgos pa daṅ | bcom ldan ’das kyis bka’ stsal pa | sgo khaṅ
bgo bar mi bya’o || khyams rnams bgos pa daṅ | bcom ldan ’das kyis bka’ stsal pa | khyams
bgo bar mi bya’o ||

(6) khyams stoṅ pa rnams su khwa daṅ | bye’u daṅ | phug ron dag gis tshaṅ bcas pa daṅ | bcom
ldan ’das kyis bka’ stsal pa | skrod pa’i dge sloṅ dag bsko bar bya ste | des so sor blta
bar bya’o || gal te sgo ṅa dag ma lhags par gyur na bskrad par bya’o || de ste (7) lhags
na ni gźag par bya’o || srin bu trai bu ka daṅ | trai la ta’i tshaṅ bcas nas | bcom ldan ’das
kyis bka’ stsal pa | so sor brtag par bya ste | gal te sgo ṅa ma lhags par gyur na bskrad
par bya’o || gal te lhags par gyur na skud pas bciṅs na ’phel (240a1) bar mi ’gyur ro
||

de nas gnas mal bgo bar bya ste | ’di ltar ro źig dṅos po ñuṅ du źig yin na re re sbyin par
bya’o || ’on te maṅ po źig yin na gñis gñis gsum gsum sbyin par bya’o || dṅos po kha cig chen
por gyur rgan rabs (2) rgan rabs dag byi don byed pas dub ciṅ ṅal bar gyur nas | bcom
ldan ’das kyis bka’ stsal pa | de dag gnas ’cha’ ba rnams la sbyin par bya’o ||

de’i ’og tu gnas mal stobs pa’i dge sloṅ gis khrims su bca’ ba dag brjod par bya ste | dge sloṅ
sus (3) kyaṅ dge ’dun gyi gnas mal la gdiṅ ba med paṅ loṅs spyod par mi bya ste | miṅ
thogs kyi gdiṅ bas ma yin | gdiṅ ba dri ma can gyis ma yin | seṅ bas ma yin no || stug po
yin na rim pa gcig gis so || seṅ ba yin na rim pa gñis so || khyed las (4) gaṅ gis dge ’dun
gyi gnas mal loṅs spyod par bya ba ma yin par loṅs spyod pa na de la dge ’dun gyis phyis
brtag par bya bar dgoṅs so ||

gnas mal stobs pa’i dge sloṅ gis zla ba phyed phyed ciṅ gnas mal la so sor brtag par bya’o ||
’di ltar re źig (5) rgan po dag gis gnas mal loṅs spyad par bya ba ma yin par loṅs spyad
pa mthoṅ na dge ’dun la gsol nas sba bar bya’o || ’on te gsar bu źig gis mthoṅ na mkhan po
’am slob dpon la brjod de sba bar bya’o ||

de’i ’og tu tshogs nas sbyin bdag che ge mo źes (6) bgyi ba daṅ | źal ta bgyid pa che ge mo
źes bgyi pa daṅ | spyod yul gyi groṅ ga ge mo źes bgyi bas dge ’dun dbyar gnas par dam bca’
ba mdzad do źes brjod par bya’o ||

de’i ’og tu dge sloṅ rnams kyis gnas daṅ spyod yul bltas nas skyabs yod par źugs te (7) dbyar
gnas par dam bca’ bar bya’o ||

gnas ji ltar brtag par bya źe na | ji ga bdag la gnas ’dir tshaṅs pa mtshuṅs par spyod pa mkhas
pa dag gis gaṅ sdug bsṅal ba daṅ yid mi bde ba ma skyes pa mi skyed par ’gyur źiṅ | skyes
pa yaṅ myu.ura ba kho nar so sor źi (240b1) par byed par ’gyur la | gaṅ bde ba daṅ yid
pa de ba ma skyes pa [.]skyed par ’gyur źiṅ | skyes pa yaṅ legs par rab tu rjes su sruṅ bar
sems pa daṅ bdag na bar gyur na nad g-yog byed par ’gyur ba lta yod dam źes de ltar gnas
la brtag par bya’o ||

spyod yul (2) la ji ltar brtag par bya źe na | ji ga spyod yul gyi groṅ ’di na bsod sñoms ster
ba daṅ | na bar gyur na nad g-yog daṅ | sman sbyin par ’gyur ba lta yod dam źes de ltar
spyod yul la brtag par bya’o ||

de’i ’og tu skyabs yod par źugs la | dge sloṅ rgan (3) rims ji lta ba bźin gyi mdun du ’dud
pa daṅ bcas pas tsog tsog por ’dug la thal mo sbyar te ’di skad ces |tshe daṅ ldan pa dgoṅs
su gsol | deṅ dge ’dun gyi dbyar ñe bar sgrub pa dbyar zla ’briṅ po tshes bcu drug lags
la | bdag dge sloṅ miṅ ’di źes bgyi ba’i (4) dbyar ñe bar sgrub pa yaṅ dbyar zla ’briṅ po
tshes bcu drug lags te | bdag miṅ ’di źes bgyi ba naṅ mtshams daṅ bcas pa’i gnas ’dir gnam
ral ba daṅ ’drums pa bcom pa’i slad du sbyin bdag che ge mo źes bgyi ba daṅ | źal ta bgyid
pa che ge mo źes bgyi ba daṅ | skyod (5) yul gyi groṅ khyer che ge mo źes bgyi bar dbyar
sṅa ma zla ba gsum gnas par dam ’cha’o || bdag dbyar ’di na mchis śiṅ dbyar gyi gnas ni ’di
lags so || źes de skad lan gñis de skad lan gsum du bzlas te ||

de ltaṅ dge sloṅ rnams kyis dbyar gnas par dam (6) bca’ bar bya’o || dbyar gnas par dam bcas
pa’i dge sloṅ gis mtshams kyi phyi rol du ’gro bar mi bya’o || gal te soṅ na der gnas par
mi bya’o ||

bcom ldan ’das kyis dbyar gnas par dam bcas pa’i dge sloṅ gis mtshams kyi phyi rol du ’gro bar
mi bya’o || (7) gal te soṅ na der gnas par mi bya’o źes gsuṅs pa daṅ

glaṅ po che skyoṅ ba źes bya ba’i groṅ na khyim bdag ’chaṅ ka źes bya ba gnas te | de’i khyim
na raṅ gi ’chiṅ ba bag ma blaṅs nas des gso kyi rñed pa daṅ zas kyi rñed pa maṅ du ste gon
byas te | des dge sloṅ rnams la pho (241a1) ña btaṅ nas ’phags pa dag loṅs spyad pa dag
’bul gyis tshul spyon ces spriṅ ba daṅ |dge sloṅ rnams kyis dri bar brtsams ste | glaṅ po
che skyoṅ ba’i groṅ du ji srid yod || der ni dpag tshad gsum lhag tsam mchis || bdag cag
gis (2) deṅ ñid doṅ la slar ’khor bar nus sam mi nus sñam pa las | de dag gis bsams pa | bcom
ldan ’das kyis dbyaṅ gnas par dam bcas pa’i dge sloṅ gis mtshams kyi phyi rol du ’gro
bar mi bya’o || gal te soṅ na daṅ gnas par mi bya’o źes gsuṅs so (3) sñam nas de rnams ma
soṅ ṅo ||de na glaṅ po che skyoṅ ba’i groṅ gi ñe ’khor du dge sloṅ gaṅ dag dbyar gnas par
dam bcas pa de dag la des gos kyi rñed pa daṅ zas kyi rñed pha maṅ du phul lo ||

de dag dbyar zla ba gsum ’das te chos gos byas pa daṅ ldan | chos (4) gos zin pa daṅ ldan nas
lhuṅ bzod daṅ chos gos thogs te | mñan yod gaṅ na ba der rgyu źiṅ doṅ nas rim gyis rgyu
źiṅ doṅ ba na mñan yod du phyin to ||de dag dge sloṅ rnams kyis rgyaṅ riṅ po khon nas mthoṅ
nas che daṅ ldan pa dag ’oṅs pa legs so || ’oṅs (5) pa legs so źes ṅal sor bcug nas smras
pa | tshe daṅ ldan pa dag khyed gaṅ nas da ’dir ’oṅs || gaṅ du dbyar gnas par dam bcas |
tshe daṅ ldan pa bdag cag ni glaṅ po che sbyoṅ ba’i groṅ nas da gzod ’dir ’oṅs te | glaṅ
po che skyoṅ ba’i groṅ du dbyar gnas (6) par dam bcas so || tshe daṅ ldan pa dag ji ga khyed
cag glaṅ po che skyoṅ ba’i groṅ du bde ba la reg par dbyar gnas par dam bcas sam | de na
khyed bsod sñoms kyis brel bar ma gyur mod | tshe daṅ ldan pa dag bden te | bdag cag glaṅ
po che skyoṅ ba’i groṅ du bde ba la (7) reg par dbyar gnas par dam bcas śiṅ bsod sñoms kyis
kyaṅ brel bar ma gyur to ||tshe daṅ ldan pa dag ji lta ba źig tu khyed cag glaṅ po che
skyoṅ ba’i groṅ du bde ba la reg par dbyar gnas par dam bcas śiṅ bsod sñoms kyis kyaṅ ma
brel | tshe daṅ ldan pa dag glaṅ (241b1) po che skyoṅ ba’i groṅ de na khyim bdag ’char ka
źes bya ba źig gnas te | de’i khyim na raṅ gi ’chi ba bag ma blaṅs nas | bdag cag la des gos
kyi rñed pa daṅ zas kyi rñed pa maṅ du phul te | de ltar na tshe daṅ ldan pa dag bdag cag
glaṅ po che skyoṅ ba’i groṅ du bde pa la (2) reg par dbyar gnas par dam bcas te bsod sñoms
kyis kyaṅ blel bar ma gyur to ||de dag gis smras pa | tshe daṅ ldan pa dag bdag cag la
yaṅ khyim bdag des pho ña btaṅ nas ’phags pa dag loṅs spyad pa dag ’bul gyis ’dir spyon cig
ces spriṅ ba las | (3) de la bdag cag gis glaṅ po che skyoṅ ba’i groṅ du ji srid yid ces
smras na | der dpag tshad gsum lhag tsam yod do źes zer nas bdag cag gis blo skyes pa |
bcom ldan ’das kyis dbyar gnas par dam bcas pa’i dge sloṅ gis mtshams kyi phyi rol du ’gro
bar mi bya’o || (4) gal te soṅ na der gnas par mi bya’o źes gsuṅs so sñam nas bdag cag ma
doṅ ṅo || skabs de dge sloṅ rnams kyis bcom ldan ’das la gsol pa daṅ |

bcom ldan ’das kyis dgoṅs pa | kye ma ṅa’i ñan thos rnams ni gos kyi rñed pa daṅ zas kyi rñed
pa dag ’dod (5) kyis | ma la ṅas dge sloṅ rnams bde ba la reg par gnas par bya ba’i phyir
daṅ | spyin bdag gis byin pa’i chos yoṅs su spyad par bya ba’i phyir źag bdun rjes su gnaṅ
bar bya ste | de lta bas na rjes su gnaṅ ste bya ba’i phyir źag bdun byin gyis brlabs la
’gro bar (6) bya’o ||

bcom ldan ’das kyis bya ba’i phyir źag bdun byin gyis brlabs te ’gro bar bya’o źes gsuṅs pa
dge sloṅ dag gis gaṅ gi bya ba’i phyir ma śes pa’i skabs de dge sloṅ rnams kyis bcom ldan
’das la gsol ba daṅ |bcom ldan ’das kyis bka’ stsal (7) pa | dge bsñen gyi bya ba daṅ | dge
bsñen ma’i bya ba daṅ | dge sloṅ gi daṅ | dge sloṅ ma’i daṅ | dge tshul gyi daṅ | dge tshul
ma’i bya ba’i phyir ro ||

dge bsñiṅ gyi bya ba gaṅ źe na | ’di ltar yaṅ dge bsñen gyi khyim du raṅ gi ’chid ba bag ma
blaṅs te | (242a1) des der gos kyi rñed pa daṅ zas kyi rñed pa maṅ du sta gon byas nas des
dge sloṅ rnams la pho ña btaṅ ste | ’phags pa dag loṅs spyad pa dag ’bul gyis tshur sbyon
cig ces spriṅ na | źag bdun byin gyis brlabs nas dge bsñen gyi bya ba’i phyir dge (2) sloṅ
’gro bar bya ste | ’di ni dge bsñen gyi bya ba yin no ||

gźan yaṅ dge bsñen gyi bya ba ’di lta ste | dge bsñen gyis phyogs bźi’i dge sloṅ gi dge ’dun
gyi phyir gtsug lag khaṅ brtsigs par ’dod nas | des der gos kyi rñed pa daṅ zas kyi rñed
pa maṅ (3) du sta gon byas te | des dge sloṅ dag la pho ña btaṅ nas | ’phags pa dag loṅs spyad
pa dag ’bul gyis tshur spyon cig ces spriṅ na | źag bdun byin gyis brlabs la dge bsñen
gyi bya ba’i phyir dge sloṅ ’gro bar bya ste | ’di ni dge bsñen gyi bya ba yin no ||

(4) gźan yaṅ dge bsñen gyi bya ba ’di lta ste | dge bsñen gyis gtsug lag khaṅ de ñid du gnas
mal dbul bar ’dod par gyur nas | des der gos kyi rñed pa daṅ zas kyi rñed pa maṅ du sta gon
byas te | des dge sloṅ rnams la pho ña btaṅ nas | ’phags pa dag (5) loṅs spyad pa dag dbul
gyis tshur spyon cig ces spriṅ na | źag bdun byin gyis brlabs la dge bsñen gyi bya ba’i
phyir dge sloṅ ’gro bar bya ste | ’di ni dge bsñen gyi bya ba yin no ||

gźan yaṅ dge bsñen gyi bya ba ’di lta ste | dge bsñen gyis gtsug lag (6) khaṅ de ñid du mthun
pa’i mchod sbyin brtan po bca’ bar ’dod nas | des der gos kyi rñed pa daṅ zas kyi rñed pa
maṅ du sta gon byas te | des dge sloṅ rnams la pho ña btaṅ nas | ’phags pa dag loṅs spyod
pa dag dbul gyis tshur sbyon cig ces spriṅ na | źag bdun byin (7) gyis brlabs la dge bsñen
gyi bya ba’i phyir dge sloṅ ’gro bar bya ste | ’di ni dge bsñen gyi bya ba yin no ||

gźan yaṅ dge bsñen gyi bya ba ’di lta ste | dge bsñen gyis gtsug lag khaṅ de ñid du de bźin
gśegs pa’i sku gsuṅ gis mchod rten gcig par ’dod (242b1) nas | des dge sloṅ rnams la pho ña
btaṅ ste | ’phags pa dag tshur spyon cig chos kyi grogs mdzod cig ces spriṅ na | źag bdun
byin gyis brlabs la dge bsñen gyi bya ba’i phyir dge sloṅ ’gro bar bya ste | ’di ni dge
bsñen gyi bya ba yin no ||

gźan yaṅ (2) dge bsñen gyi bya ba ’di lta ste | dge bsñen gyis mchod rten de ñid la srog śiṅ
gzugs pa daṅ | gtugs gdags pa daṅ | rgyal mtshan gzugs pa daṅ | ’phan gdags pa daṅ | dri
sna tshogs kyi byug pa daṅ | tsan dan gyi bsku pa daṅ | gur kum gyi (3) byug pa dag dbul bar
’dod nas | des dge sloṅ rnams la pho ña btaṅ ste | ’phags pa dag tshur spyon cig | bdag
gi chos kyi grogs mdzod cig ces spriṅ na | źag bdun byin gyis brlabs la dge bsñen gyi bya
ba ba’i phyir dge sloṅ ’gro bar bya ste | ’di ni dge bsñen (4) gyi bya ba yin no ||

gźan yaṅ dge bsñen gyi bya ba ’di lta ste | dge bsñen gyis mdo sde ris bźi las mdo sde’i ris
gaṅ yaṅ ruṅ ba źig rgyas par bklags sam bton par gyur nas | des der gos kyi rñed pa daṅ zas
kyi rñed pa maṅ du sta gon byas te | dge sloṅ dag la pho ña (5) btaṅ nas ’phags pa dag
loṅs sbyad pa dag dbul gyis tshur spyon cig ces spriṅ na | źag bdun byin gyis brlabs la dge
bsñen gyi bya ba’i phyir dge sloṅ ’gro bar bya ste | ’di ni dge bsñen gyi bya ba yin no
||

gźan yaṅ dge bsñen gyi bya ba ’di lta ste | dge bsñen źig (6) ’gyod par gyur nas des dge sloṅ
rnams la pho ña btaṅ ste | ’phags pa dag ’gyod pa skyes pa so sor bsal gyis tshur spyon
cig ces spriṅ na | źag bdun byin gyis brlabs la dge bsñen gyi bya ba’i phyir dge sloṅ ’gro
bar bya ste | ’di ni dge bsñen gyi bya ba yin no ||

(7) gźan yaṅ dge bsñen gyi bya ba ’di lta ste | dge bsñen źig sdig pa can gyi lta bar soṅ pa
skyes par gyur nas | des dge sloṅ dag la pho ña btaṅ ste | ’phags pa dag sdig pa can gyi
lta bar soṅ ba skyes pa de so sor bsal gyis tshur spyon cig ces (243a1) spriṅ na | źag bdun
byin gyis brlabs la dge bsñen gyi bya ba’i phyir dge sloṅ ’gro bar bya ste | ’di ni dge
bsñen gyi bya pha yin no ||

gźan yaṅ dge bsñen gyi bya ba ’di lta ste | dge ’dun gyis dge bsñen la ltuṅ bzed khas dbub par
’dod par gyur (2) pa daṅ | des dge sloṅ dag la pho ña btaṅ ste | ’phags pa dag chos daṅ
mthun pa’i phyogs sten par bgyid kyis tshur spyon cig ces spriṅ na | źag bdun byin gyis brlabs
la dge bsñen gyi bya ba’i phyir dge sloṅ ’gro bar bya ste | ’di ni dge bsñen gyi bya
ba yin no ||

(3) gźan yaṅ dge bsñen gyi bya ba ’di lta ste | dge ’dun gyis dge bsñen la lhuṅ bzed khas bub
par gyur pa daṅ | des dge gloṅ rnams la pho ña btaṅ ste | ’phags pa dag lhuṅ bzed khas bub
pa btaṅ bar gsol | tshur spyon cig ces spriṅ na źaṅ bdun byin gyis (4) brlabs la dge bsñen
gyi bya ba’i phyir dge sloṅ ’gro ba bya ste | ’di ni dge bsñen gyi bya ba yin no ||

gźan yaṅ dge bsñen gyi bya ba ’di lta ste | dge bsñen na ba sdug bsṅal ba nad tshabs che bar
gyur nas des dge sloṅ rnams la pho ña btaṅ ste | ’phags pa dag (5) tshur spyon cig | ’ga’
stsol cig ces spriṅ na źag bdun byin gyis brlabs la dge bsñen gyi bya ba’i phyir dge sloṅ
’gro bar bya ste | ’di ni dge bsñen gyi bya ba yin no ||

dge bsñen ma’i bya ba gaṅ źe na | de dag thams cad dge bsñen ma’i bya ba yin te | raṅ gi (6)
’chiṅ ba bag ma len pa ni ma gtogs so ||

dge sloṅ gi bya ba gaṅ źe na | ’di lta ste | dge sloṅ źig gis phyogs bźi’i dge sloṅ gi dge ’dun
la kun dga’ rab dbul bar ’dod nas | des der gos kyi rñed pa daṅ zas kyi rñed pa maṅ du
sta gon byas nas des dge sloṅ (7) rnams la pho ña btaṅ ste | tshe daṅ ldan pa dag loṅs spyad
pa dag ’bul gyis tshur spyon cig ces spriṅ na | źag bdun byin gyis brlabs la dge sloṅ
gi bya ba’i phyir dge sloṅ ’gro bar bya ste | ’di ni dge sloṅ gi bya ba yin no ||

gźan yaṅ dge sloṅ gi bya ba ’di lta ste || (243b1) dge sloṅ gis kun dga’ rab de ñid du gtsug
lag khaṅ daṅ | gnas mal daṅ | ’tsho ba brtan po daṅ | de bźin gśegs pa’i sku gduṅ gi mchod
rten la dri sna tshogs kyis byug pa daṅ | tsan dan gyis byug pa daṅ | srog śiṅ gzugs pa
daṅ | rgyal (2) mtshan gzugs pa daṅ | mdo sde’i ris bźi las mdo sde’i ris gaṅ yaṅ ruṅ ba daṅ
| ’gyod pa daṅ | sdig pa’i lta bar soṅ ba skyes nas des dge sloṅ rnams la pho ña btaṅ ste
| tshe daṅ ldan pa dag sdig pa’i lta bar soṅ ba skyes pa so sor bsal gyis tshul spyon (3)
cig ces spriṅ na | źag bdun byin gyis brlabs la dge sloṅ gi bya ba’i phyir dge sloṅ ’gro
ba bya ste | ’di ni dge sloṅ gi bya ba yin to | thams cad goṅ ma bźin du rgyas par brjod
par bya’o ||

gźan yaṅ dge sloṅ gi bya ba ’di lta ste | dge ’dun gyis dge sloṅ (4) źig la chad pa’i las ’di
lta ste | bsdigs pa’i las sam | smad pa’i las sam | bskrad pa’am | phyir ’gyed pa daṅ |
mi snaṅ bar gnas nas dbyuṅ ba’am | phyir mi ’chos pa gnas nas dbyuṅ ba ’am | sdig pa’i lta
par soṅ ba ma btaṅ ba gnas ñas dbyuṅ (5) ba’i las de lta bu bya bar ’dod par gyur pa daṅ
| des dge sloṅ rnams la pho ña btaṅ ste | tshe daṅ ldan pa dag chos daṅ mthun pa’i phyogs
daṅ mthun par bgyid par ’gyur gyis tshur spyon cig ces spriṅ na | źag bdun byin gyis brlabs
la dge sloṅ gi bya ba’i phyir dge sloṅ ’gro (6) par bya ste | ’di ni dge sloṅ gi bya ba
yin no ||

gźan yaṅ dge sloṅ gi bya ba ’di lta ste | dge ’dun gyis dge sloṅ gi chad pa’i kas ’di lta ste
| bsdigs pa’i las sam | smad pa’i las sam || bskrad pa’i las sam | phyir ’gyed pa’i las
sam | mi snaṅ bar (7) gnas nas dbyuṅ ba’am | phyir mi ’chos pa gnas nas dbyuṅ ba’am | sdig
pa’i lta bar soṅ ba gnas nas dbyuṅ ba’i las de lta bur byas pa daṅ | des dge sloṅ rnams la
pho ña btaṅ ste | tshe daṅ ldan pa dag ’byin par ’agyu.ura gyis | tshur spyon cagi ces spriṅ
na | (244a1) źag bdun byin gyis brlabs la dge sloṅ gi bya ba’i phyir dge sloṅ ’gro ba
bya ste | ’di ni dge sloṅ gi bya ba yin no ||

gźan yaṅ dge sloṅ gi bya ba ’di lta ste | dge sloṅ źig la dge ’dun gyis lhag ma’i ltuṅ ba byuṅ
bar gyur nas | des dge sloṅ (2) rnams la pho ña btaṅ ste | tshe daṅ ldan pa dag tshuṅ sbyon
| spo ba stsal du gsol źes spriṅ na źag bdun byin gyis brlabs la dge sloṅ gi bya ba’i
phyir dge sloṅ ’gro bar bya ste | ’di ni dge sloṅ gi bya ba yin no ||

gźan yaṅ dge sloṅ gi bya ba ’di lta ste | dge sloṅ gis (3) spo ba rdzogs nas des dge sloṅ rnams
la pho ña btaṅ ste | tshe daṅ ldan pa dag tshur spyon | mgu bar bgyi ba stsal du gsol
źes spriṅ na | źag bdun byin gyis brlabs te dge sloṅ gi bya ba’i phyir dge sloṅ ’gro bar bya
ste | ’di ni dge sloṅ gi bya ba yin no ||

gźan (4) yaṅ dge sloṅ gi bya ba ’di lta ste | dge sloṅ gis mgu bar bya ba spyad nas des dge
sloṅ rnams la pho ña btaṅ ste | tshe daṅ ldan pa dag tshur spyon dbyuṅ ba bgyir gsol źes spriṅ
na | źag bdun byin gyis brlabs te dge sloṅ gi bya ba’i phyir dge sloṅ ’gro bar bya ste
| ’di ni (5) dge sloṅ gi bya ba yin no ||

gźan yaṅ dge sloṅ gi bya ba ’di lta ste | dge sloṅ na pa sdug bsṅal pa nad tshabs che ba źig
gis dge sloṅ rnams la pho ña btaṅ ste | tshe daṅ ldan pa gatshura spyon cig | ’ga’ stsol
cig ces spriṅ na źag bdun byin gyis brlabs la dge (6) sloṅ gi bya ba’i phyir dge sloṅ ’gro
bar bya ste | ’di ni dge sloṅ gi bya ba yin no ||

dge sloṅ ma’i bya ba gaṅ źe na | de dag thams cad dge sloṅ ma’i bya ba yin te | chad pa’i las
ni ma gtogs so ||

gźan yaṅ dge sloṅ ma’i bya ba ’di lta ste | dge sloṅ ma (7) źig la lci ba’i chos kyi ltuṅ ba
byuṅ bar gyur nas des dge sloṅ rnams la pho ña btaṅ ste | ’phags pa dag tshur spyon | zla
ba byed kyi bar du mgu bar bgyi ba stsal du gsol źes spriṅ na | źag bdun byin gyis brlabs
la dge sloṅ ma’i bya ba’i phyir dge sloṅ ’gro bar bya ste | (244b1) ’di ni dge sloṅ ma’i
bya ba yin no ||

dge sloṅ ba ma’i bya ba gaṅ źe na | de dag thams cad dge slo ba ma’i bya ba yin no ||

gźan yaṅ dge slob ma’i bya ba ’di lta ste | dge slob mas lo gñis kyi bar du bslab pa’i chos
drug daṅ rjes su mthun pa’i chom drug bslabs nas des (2) dge sloṅ rnams la pho ña btaṅ ste
| ’phags pa dag bsñen par rdzogs par mdzad du gsol | tshur spyon cig ces spriṅ na | źag bdun
byin gyis brlabs la dge slob ma’i bya ba’i phyir || dge sloṅ ’gro bar bya ste | ’di ni
dge slob ma’i bya ba yin no ||

dge tshul (3) gyi ba ba gaṅ źe na | de dag thams cad dge tshul gyi bya ba yin no ||

gźan yaṅ dge tshul gyi bya ba gaṅ źe na | ’di lta ste | dge tshul lo ñi śu lon par gyur nas
des dge sloṅ rnams la pho ña btaṅ ste | ’phags pa dag bsñen par rdzogs par mdzad du gsol tshur
spyon (4) cig ces spriṅ na | źag bdun byin gyis brlabs la dge tshul gyi bya ba’i phyir
dge sloṅ ’gro bar bya ste | ’di ni dge tshul gyi bya ba yin no ||

dge tshul ma’i bya ba gaṅ źe na | de dag thams cad dge tshul ma’i bya ba yin no ||

gźan yaṅ dge tshul ma’i bya ba’i lta ste | dge (5) tshul ma khyim so bzuṅ ba lo bcu gñis lon
pa’am | gźon nu ma lo bcwa brgyad lon nas des dge sloṅ dag la pho ña btaṅ ste | ’phags pa
dag lo gñis kyi bar du chos drug daṅ rjes su mthun pa’i chos drug gi bslab pa stsal du gsol
tshur spyon cig ces spriṅ na | źag bdun (6) byin gyis brlabs la dge tshul ma’i bya ba’i
phyir dge sloṅ ’gro bar bya ste | ’di ni dge tshul ma’i bya ba yin no || ||

