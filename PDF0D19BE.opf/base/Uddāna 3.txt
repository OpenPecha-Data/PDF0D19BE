sdom la |dbyar ral ltuṅ ba med pa daṅ ||gnas par dam ni ’cha’ ba dag ||sṅa ma yi ni bcu (3)
gñis daṅ ||phyi ma yi ni bcu gñis so ||

’di ltar yaṅ dbyar gnas par dam bcas pa’i dge sloṅ gis dge sloṅ rnams la go bar byed | kun tu
go bar byed | slob par byed | ’dzin du ’jug (4) par byed ciṅ | gaṅ yaṅ gnas ’dir dbyar gyi
naṅ logs ñid du dge ’dun bye bar ’gyur ba’i gnas ’di yod par mthor nas | den dbyar gnas
par dam bcas pa’i dge sloṅ ’di sñam du sems te | gnas ’dir bdag dbyar gnas par dam bcas na
| (5) dge sloṅ ’di dge ’dun gyi dbyen bya bar rtsol źiṅ de lta de lta bur dge sloṅ rnams
la go bar byed | kun tu go bar byed | slob par byed | ’dzin du ’jug par byed ciṅ gar yaṅ
gnas ’dir dbyar gyi naṅ logs ñid du dge ’dun bye bar ’gyur pa’i gnas ’di yod de | (6) gal
te gnas ’dir bdag dbyar gnas na gaṅ yaṅ mi mthun pa’i sems skyes sam | ma brtags pa’i tshig
byuṅ na bdag gi ma thos pa thob par bya ba daṅ | ma rtogs pa rtogs par bya ba daṅ | mgon
sum du ma byas pa mṅon sum du bya ba’i bar chad du ’gyur (7) ba’i gnas ’di yod pas | ma la
bdag gnas ’di nas ’gro’o sñam nas | des de lta bus rkyen byas te gnas de nas sor ba las
dbyaṅ ral na ltuṅ ba med do ||

’di ltar yaṅ dbyar gnas par dam bcas pa’i dge sloṅ gis gnas ga gi mo źig tu dge sloṅ (250b1)
źig gis dge ’dun gyi dbyen bya bar rtson źir de lta de lta bur dge sloṅ rnams la go bar byed
| kun tu go bar byed | slob par byed | ’dzin du ’jug par byed ciṅ | gaṅ yaṅ gnas der dbyar
gyi naṅ logs ñid du dge ’dun bye bar ’agyu.ura ba’i gnas ’di yod par (2) thos la | dge
sloṅ de daṅ ni bdag tu gtam ’dres pa | phebs par smra ba | smos ’drin pa | ’grogs bśes pa
yin gyis | gal te bdag der soṅ na bdag gis ji ltar gnas der dbyar gyi naṅ logs su dge ’dun
bye bar mi ’gyur pa de lta de ltar bya nus so sñam (3) na | dge sloṅ gis źag bdun byin
gyis brlabs la dge ’dun gyi bya ba’i phyir ’gro bar bya ste | gal te der soṅ na legs | ma
soṅ na ’gal tshabs can du ’gyur ro || gal te dge ’dun gyi bya ba’i phyir der soṅ ba las źag
bdun ’das te dbyar ral na ltuṅ ba (4) med do||

’di ltar yaṅ dbyar gnas par dam bcas pa’i dge sloṅ gis gnas ga ge mo źig tu dge sloṅ źig gis
dge ’dun gyi dbyen bya bar rtson źiṅ de lta bur dge sloṅ rnams la go bar byed | kun tu go
bar byed | slob par byed | ’jin du ’jug par byed (5) ciṅ | gaṅ yaṅ gnas der dbyar gyi naṅ
logs ñid du dge ’dun bye bar ’gyur ba’i gnas ’di yod par thos la | dge sloṅ de daṅ bdag tu
ni gtam ’dres pa daṅ | phebs par smra ba daṅ | smos ’drin pa daṅ | ’grogs bśes pa ma yin
mo dkyi | ’on kyaṅ (6) dge sloṅ de gaṅ daṅ gtam ’dres pa | phegs par smra ba | smos ’drin
pa | ’grogs bśes pa’i dge sloṅ de daṅ bdag tu gtam ’dres pa | phebs par smra ba | smos ’drin
pa | ’grogs bśes pa yin gyis | bdag der soṅ la bdag gis ji ltar gnas (7) der dbyar gyi
naṅ logs su dge ’dun bye bar mi ’gyur ba de lta de ltar bya nus so sñam nas | dge sloṅ gis
źag bdun byin gyis brlabs la dge ’dun gyi bya ba’i phyir ’gro bar bya ste | gal te soṅ na
legs | ma soṅ na ’gal tshabs can du ’gyur ro || gal te (251a1) dge ’dun gyi bya ba’i phyir
der soṅ ba las źag bdun ’das te dbyar ral na ltuṅ ba med do ||

’di ltar yaṅ dge sloṅ gis gnas ga ge mo źig tu dbyar sṅa ma zla ba gsum gnas par dam bcas pa
las gnas de gñis na rñed pa ni thun moṅ | gso sbyon ni tha dad (2) pa daṅ de ’di sñam du
sems te | bdag ’dir gñas kyaṅ rñed pa ni der thad | bdag der gnas kyaṅ rñed pa ni der zad
do sñam nas | de dam bcas par ma soṅ na de’i gnas der sṅa ma’i zla ba gsum yaṅ ma yin la |
dam bcas pas ñis byas su yaṅ ’gyur ro ||

(3) ’di ltar yaṅ dge sloṅ gis gnas ga ge mo źig tu sṅa ma’i zla ba gsum gnas par dam bcas te
| de dam bcas par sor nas tshul śiṅ ma blaṅs la bya ba’i phyir de soṅ na de’i gnas der sṅa
ma’i zla ba gsum yaṅ ma yin la | dam bcas pas ñes byas su yaṅ (4) ’gyur ro ||

’di ltar yaṅ dge sloṅ gis gnas ga ge mo źig tu sṅa ma’i gla ba gsum gnas par dam bcas te | de
dam bcas par soṅ nas tshul śiṅ ni blaṅs kyis gnas mal ni ma blaṅs la bya ba’i phyir de soṅ
na de’i gnas der sṅa ma’i zla ba gsum yaṅ ma yin la | (5) dam bcas pas ñes byas su yaṅ
’gyur ro ||

’di ltar yaṅ dge sloṅ gis gnas ga ge mo źig tu sṅa ma’i zla ba gsum gnas so źes dam bcas te
| de dam bcas par soṅ nas tshul śiṅ yaṅ blaṅs gnas mal yaṅ blaṅs kyi | dbyar gnas par dam
bcas (6) la | bya ba’i phyir de soṅ na de’i gnas der sṅa ma’i zla ba gsum yaṅ ma yin la |
dam bcas pas ñes byas su yaṅ ’gyur ro ||

’di ltar yaṅ dge sloṅ gis gnas ga ge mo źig tu sṅa ma’i zla ba gsum gnas par dam bcas te | de
dam bcas par soṅ nas tshul (7) śiṅ yaṅ blaṅs | gnas mal yaṅ blaṅs | dbyar gnas par dam bcas
la | bya ba’i phyir byin gyis ma brlabs par źag bdun mtshems kyi phyi rol du de soṅ na
de’i gnas der sṅa ma’i zla ba gsum yaṅ ma yin la | dam bcas pas ñes byas su yaṅ ’gyur ro
||

(251b1) ’di ltar yaṅ dge sloṅ gis gnas ga ge mo źig tu sṅa ma’i zla ba gsum gnas so źes dam
bcas la | de dam bcas par soṅ nas tshul śiṅ yaṅ blaṅs | gnas mal yaṅ blaṅs | dbyar gnas bar
dam yaṅ bcas nas bya ba’i phyir źag bdun byin gyis brlabs la (2) mtshams kyi phyi rol du
soṅ ba na de’i gnas der sṅa ma’i zla ba gsum yaṅ yin la | dam bcas pa la ñes byas su yaṅ
mi ’gyur te | gal te bya ba de ñid kyi phyir de’i źag bdun ’das pa la dbyar ral ba’i ltuṅ
ba med do ||bya ba’i phyir drug po ji lta ba de bźin du bya ba ma (3) yin pa yaṅ drug go ||
sṅa ma zla ba gsum ji lta ba de bźin phyi ma yaṅ zla ba gsum mo ||

dbyar gyi gźi rdzogs so || ||

